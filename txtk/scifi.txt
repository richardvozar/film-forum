10: Csillagok között (2011)
-amerikai-angol
-sci-fi, kalandfilm
-169 perc
-Rendező: Christopher Nolan
A legendásan titkolózó rendező új sci-fijéről annyit már tudni, hogy csupa sztár működik közre benne és a csillagok között játszódik. Tudósok felfedeznek egy féreglyukat az űrben, és egy csapatnyi felfedező meg kalandor nekivág, hogy átlépje mindazokat a határokat, amelyeket addig áthághatatlannak hittünk: túl akarnak lépni téren és időn.
------------------------------------------------------------------------
9: Looper - A jövő gyilkosa (2012)
-amerikai
-sci-fi
-118 perc
-Rendező: Rian Johnson
2074-ben járunk, amikor az időutazás kézzelfogható valósággá vált, ám kizárólag törvénytelen módon, a feketepiacon lehet hozzájutni. A maffia sajátos módon használja ki a lehetőséget, ha meg akar szabadulni valakitől, harminc évvel visszaküldi az időben, ahol a jövőgyilkosnak nevezett "ooperek", azaz, bérgyilkosok várják. Joe is ilyen bérgyilkos, és remekül megél belőle. Ám egy napon a maffiairányítói úgy döntenek, hogy Joe-nak a saját jövőbeni énjét kell eltennie láb alól. A bérgyilkos azonban hibázik.
------------------------------------------------------------------------
8: Érkezés (2016)
-amerikai
-sci-fi
-116 perc
-Rendező: Denis Villeneuve
Ha egyszer eljönnek hozzánk az idegenek, akkor nemcsak az lesz a kérdés, mik a szándékaik, hanem az is, miként fogunk velük kommunikálni – és hogyan. Ez a magát szinte minden műfajban kipróbáló kanadai Denis Villeneuve (Sicario – A bérgyilkos, Ellenség, Fogságban) új filmjének kiindulópontja és lényege. A nálunk is ismert Ted Chiang sci-fi író 1998-as Story of Your Life című novellájából készült mű főszereplője a nagyszerű Amy Adams, aki egy elismert nyelvészt alakít, akinek az előadásait mégis kevesen látogatják, és akit az amerikai katonaság kér fel, hogy közvetítsen köztük és az idegenek között.
------------------------------------------------------------------------
7: Eredet (2010)
-amerikai-angol
-sci-fi, akciófilm, thriller
-142 perc
-Rendező: Christopher Nolan
Dom Cobb (Leonardo DiCaprio) az ipari kémkedés legzseniálisabb bűnözője, aki mások álmait szerzi meg. Amikor áldozata az álomfázisba jut, ő belopózik az elméjükbe, és hozzáfér a legtitkosabb információkhoz is. Saito (Ken Watanabe) visszautasíthatatlan és életveszélyes ajánlattal keresi fel. Egy gondolatot kell elültetnie a haldokló milliárdos, Maurice Fisher (Pete Postlethwaite) fiának, Robert Fischernek (Cillian Murphy) tudatalattijába úgy, hogy a célszemély halálos védelmi rendszerrel felvértezett elméje ne kaphassa el. Legjobb emberét, Arthurt (Joseph Gordon-Lewitt) bízza meg a csapat összeállításával.
------------------------------------------------------------------------
6: A bolygó neve: Halál (Aliens) (1986)
-amerikai-angol
-sci-fi, akciófilm
-137 perc
-Rendező: James Cameron
57 évvel később egy mentőhajó talál rá Ripleyre (Sigourney Weaver), akinek az utolsó pillanatba sikerült megmenekülnie. Hazaérkezvén megtudja, hogy annak idején egy emberi kolóniát telepítettek arra a bolygóra, ahol megtámadta őket az ismeretlen szörnyeteg. Miután a földi kutatóbázis minden kapcsolatot elveszített az odatelepített emberekkel, Ripley-t egy sereg felfegyverzett harcos kíséretében visszaküldik a távoli bolygóra, hogy egyszer s mindenkorra leszámoljanak a félelmetes idegennel és megmentsék a túlélőket. De a landolás után nem sokkal elszabadul a pokol.
------------------------------------------------------------------------
5: Vissza a jövőbe (1985)
-amerikai
-kalandfilm
-111 perc
-Rendező: Robert Zemeckis
Marty McFly átlagos kamasznak látszik, de van egy őrült barátja, Doki, aki megépítette a plutónium meghajtású időgépet. Dokit váratlanul halálos támadás éri, s Marty is csak az új találmánnyal nyer egérutat. Arra azonban ő sem számít, hogy 1955-be utazik vissza, épp abba az időszakba, amikor szülei is a padot koptatják. A bajt csak fokozza, hogy majdani anyja Marty megérkezése óta ügyet sem vet majdani apjára, ami beláthatalan következményekkel járhat a jövőben. Ha életben akar maradni, el kell érnie, hogy szülei egymásba szeressenek és el kell távolítania az anyját molesztáló Biffet.
------------------------------------------------------------------------
4: Terminátor 2. - Az ítélet napja (1991)
- francia-amerikai
-sci-fi, akciófilm
-137 perc
-Rendező: James Cameron
1997. augusztus 29-én kitört a harmadik világháború. Ennek a háborúnak 3 milliárd áldozata volt. A megmaradt emberiségnek hamarosan újabb iszonyattal kell szembenézzen: a gépek elleni háborúval. S most a Skynet gépei egy új Terminátort terveztek, aminek csak egyetlen feladata van: elpusztítani John Connor-t, a gépek elleni harc vezetőjét. S minthogy a tervezés időpontjában a tudomány már képes az időutazásra, a Terminátort visszaküldik az időben, hogy John-t még gyerekkorában pusztítsa el. Az emberek azonban szintén felkészültek az eseményre: ők is visszaküldtek egy Terminátort az időben, aminek az a feladata, hogy megvédje az ifjú Johnt. John Connor tehát tinédzser még, amikor életében megjelenik a két Terminátor, hogy végzetes összecsapásban számoljanak le egymással.
------------------------------------------------------------------------
3: Mátrix (1999)
-amerikai
-sci-fi
-144 perc
-Rendező: Lilly Wachowski, Lana Wachowski
Ahogy látjuk: Szürke, egyhangú világunk valóságos.
A valóság: Ez a világ csak átverés, egy nagyszabású összeesküvés része, amelynek kiagyalói mesterséges intelligenciájú gépek. A hatalom az ő kezükben van és az emberek mind rabszolgák. Kemény!
Eláll a lélegzeted a trükköktől, elszáll az agyad az akciójelenetektől és megáll az eszed a történettől.
Keanu Reeves és Laurence Fishburne vezetik az emberiség felszabadításáért folytatott harcot a Mátrixban, a Wachowski fivérek (Fülledtség) korszakalkotó filmjében, amelyet nem lehet elégszer megnézni. A történet lebilincselő, a speciális effektusok páratlanul újszerűek - a film egyszerűen zseniális.
------------------------------------------------------------------------
2: Star Wars: A Birodalom visszavág (1980)
-amerikai
-sci-fi, kalandfilm
-124 perc
-Rendező: Irvin Kershner
A felkelők maréknyi csapata a hó borította Hoth bolygó földalatti támaszpontján rejtőzködik. A szondák azonban felfedik a rejtekhelyet, és hamarosan birodalmi lépegetők lepik el a bolygót. Han Solo, Chewbacca és Leia a megbízhatatlan Lando Calrissian segítségét kérik. Nem is sejtik, hogy a birodalom rettegett ura, Darth Vader már várja őket nem kis meglepetést tartogatva Han számára. Luke Skywalker a Dagobah rendszerben az utolsó és legnagyobb Jedit, Yodát keresi, hogy felkészülhessen a végső összecsapásra az Erő sötét oldalával.
------------------------------------------------------------------------
1: Szárnyas fejvadász (1982)
-amerikai
-sci-fi
-114 perc
-Rendező: Ridley Scott
2019-et írunk. Egy speciális osztaghoz tartozó Deckard éppen visszavonulni készül, amikor újabb feladatot kap. Öt replikáns eltérített egy űrhajót, hogy visszatérjenek a Földre és megkeressék megalkotójukat: az életüket szeretnék meghosszabbítani. Deckard feladata, hogy megakadályozza ezt, felkutassa és végezzen a replikánsokkal. A film az egyik legismertebb és legjobban sikerült sci-fi a film világában. Rengeteg kérdést feltesz: Mit jelent emberenek lenni? Mi az élet értelme? A válaszokat azonban a nézőre bízza.