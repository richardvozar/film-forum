10: Életrevalók (2011)
-francia
-vígjáték
-107 perc
-Rendező: Olivier Nakache, Eric Toledano
Az ejtőernyős baleset után tolószékbe kerülő gazdag arisztokrata, Philippe felfogadja otthoni segítőnek a külvárosi gettóból jött Drisst. Azt az embert, aki most szabadult a börtönből, és talán a legkevésbé alkalmas a feladatra. Két világ találkozik és ismeri meg egymást, és az őrült, vicces és meghatározó közös élmények nyomán kapcsolatukból meglepetésszerűen barátság lesz, amely szinte érinthetetlenné teszi őket a külvilág számára.
Az elmúlt évek egyik legnagyobb francia filmsikere megtörtént események alapján készült.
------------------------------------------------------------------------
9: Szerelemben, bűntényben (2020)
-amerikai
-vígjáték 
-86 perc
-Rendező: Michael Showalter
Amikor a szakítás szélén álló pár véletlenül gyilkossági ügybe keveredik, versenysebességgel próbálják megtalálni a gyilkost és tisztázni a nevüket.
------------------------------------------------------------------------
8: Romlott oktatás (2019)
-amerikai
-vígjáték
-103 perc
-Rendező: Cory Finley
Frank Tassone köztiszteletben álló Long Island-i szuperintendens, aki asszisztensével, Pam Gluckinnal együtt a Roslyn Iskolai Körzet felvirágoztatásán dolgozik. Frank a pozitív üzenetküldés mestere, akit a polgárok és a diákok egyaránt kedvelnek. Ám egy diákújságíró néhány kiadási bizonylat láttán elhatározza, hogy alaposabban utánanéz néhány dolognak. Minél mélyebbre ás, annál sötétebb ügyekre bukkan. A film az amerikai történelem legnagyobb állami iskolai sikkasztási botrányát dolgozza fel.
------------------------------------------------------------------------
7: Top secret (1984)
-amerikai-angol
-vígjáték
-90 perc
-Rendező: Jim Abrahams, David Zucker, Jerry Zucker
A szocialista világrendszer bomlása akkor kezdődött, amikor az amerikai rocksztárt vendégszereplésre hívták a vasfüggönyön túlra. Az Elvis nyomdokaiban botladozó Nick Rivers egyedülálló ajánlatot kap, az NDK-ba hívják koncertezni. Arra azonban nem számít, hogy egy piszkos politikai játék egyik bábúja lesz, és a vasfüggöny mögött világuralomra törő, vérgőzös nácikkal kerül szembe. De nem esik kétségbe, fölismerve a helyzetet, kiutat keres. Az elrabolt NSZK tudós kiszabadítására indul a szívszerelmével, a tudós lányával és a földalatti mozgalom képviselőjével.
------------------------------------------------------------------------
6: 40 éves szűz (2005)
-amerikai
-vígjáték
-116 perc
-Rendező: Judd Apatow
Andy egy műszaki áruház raktárvezetője, helyes pasi, jó munkatárs. Elégedett az életével. A lakása tele van akciófigurákkal és képregényekkel, bicajjal jár, mert nincs kocsija, és esténként, amikor épp nem videojátékkal múlatja az időt, ólomkatonákat festeget. Egyik nap a munkatársai, David, Jay és Cal pókerezni hívják. Az éjszaka végén kiderül, hogy Andy nem egyszerűen csak agglegény, de negyven éves korára még sohasem volt nővel. A kollégák rögvest elhatározzák, hogy segítenek neki elveszteni azt, amit immár négy évtized óta őrizget, a szüzességét. Az elvált Trish személyében hamarosan jelölt is akad.
------------------------------------------------------------------------
5: Borat (2006)
-amerikai
-vígjáték
-84 perc
-Rendező: Larry Charles
Borat, a kazah médiavilág sajátos alakja az ország Tájékoztatási Minisztériumának megbízásából dokumentumfilmet forgat Amerikában. Beutazza a földrésznyi országot, hétköznapi emberekkel találkozik, és helyi nevezetességekkel ismerkedik. Hogy a faji, vallási és szexuális identitásra vonatkozó kérdéseivel megbotránkoztatja, zavarba hozza és halálra rémíti Amerikát, az csöppet sem érdekli. A több mint különös riporter a filmforgatás mellett mindenáron találkozni akar Pamela Andersonnal.
------------------------------------------------------------------------
4: Másnaposok (2009)
-amerikai
-vígjáték
-100 perc
-Rendező: Todd Phillips
Házasodni többször is lehet, de legénybúcsú csak egyszer van az ember életében. Phil (Bradley Cooper) a haverjai segítségével meg is szervezik a fergeteges bulit, ami túlságosan is jól sikerül. Másnap reggel megdöbbenve ébrednek, a leendő férj nyomtalanul eltűnt, a szálloda szobája pedig teljesen le van rombolva. Az előző napi dorbézolásról mindössze néhány nyom maradt: egy tigris a fürdőszobában, egy csecsemő a cipős fiókban és Mike Tyson a nappaliban.
------------------------------------------------------------------------
3: Amerikába jöttem (1988)
-amerikai
-vígjáték
-112 perc
-Rendező: John Landis
Akeem herceg (Eddie Murphy), a kis afrikai ország uralkodójelöltje dúsgazdag ember. Mindene megvan amit csak akarhat, ám úgy érzi üres az élete, mert nincs olyan nő, akibe bele tudna szeretni. A hercegnek pedig feleség kell, méghozzá olyan, aki sem nem a pénzéért, sem nem a hatalmáért megy hozzá. Ezért utazik hűséges barátjával, Semmivel Amerikába, ahol egy gyorsbüfében helyezkednek el takarítónak. A bajok akkor kezdődnek amikor kiderül, hogy a két férfi még soha életében nem látott felmosóvödröt és rongyot.
------------------------------------------------------------------------
2: Csupasz pisztoly (1988)
-amerikai
-vígjáték
-81 perc
-Rendező: David Zucker
Az őrületes humorú Airplane, Top Secret és Nagy durranás alkotói ezúttal a "Nagyon Különleges Ügyosztály" aktái között bukkantak a kincsek kincsére! A főhős természetesen ismét Frank Drebin, a gránit állkapcsú, sziklakemény zsaru, a magasztos értékek utolsó megvesztegethetetlen védelmezője. Miközben vadul igyekszik megakadályozni az angol királynő ellen kifundált merényletet, ádáz bűnözőkkel és kéjsóvár asszonyokkal kell összemérnie a fegyverét. Az ügynek még részese egy szitává lőtt, de amúgy jó színben levő ügynök, egy szőke szexbomba, két baseballcsapat és megszámlálhatatlan fura figura. Igazi ellenfele azonban csak kettő akad: két balkeze, melyek képtelennél képtelenebb helyzetekbe sodorják.
------------------------------------------------------------------------
1: Brian élete (1979)
-angol
-vígjáték
-90 perc
-Rendező: Terry Jones
A Monthy Python csoport tagjai ezúttal visszavisznek minket a bibliai időkbe. Júdeában vagyunk, ott és akkor, amikor Jézus született. Vele szinte egy időben és egészen a közelében megszületik egy másik gyermek is, Brian. Róla a napkeleti bölcsek tévedésből azt hiszik, hogy ő a megváltó. Brian élete ettől a perctől kezdve tévedések és félreértések sorozata. Júdea ekkoriban forrong: zsidók harcolnak a szabadságért, a rómaiak és egymás ellen is. Brian közelebbi kapcsolatba kerül az egyik elvakult, ám annál ambiciózusabb lázadó csapattal, méghozzá Judith, a szépséges, ám elhivatottan feminista forradalmárlány révén. Brian, hogy rátermettségét bebizonyítsa, Róma ellenes jelszavakat pingál Pilátus palotájának falára. A forradalmi tett végrehajtása közben azonban egy római katona rajtakapja, kijavítja a helyesírási hibákat, és arra kényszeríti, hogy százszor leírja a helyes mondatokat. A forradalmároknak annyira imponál Brian elszántsága, hogy soraikba fogadják és bevonják legközelebbi akciójukba. Az a tervük, hogy elrabolják Pilátus feleségét. Ám ez a nagyszabású plánum egy másik csapatnak is az eszébe jut. A két csoport egymást akadályozva először csak heves szópárbajt vív egymással, majd a csodálkozástól elámult rómaiak szeme láttára végez egymással. Brian az egyedüli túlélő, őt azonban a rómaiak elfogják. Nem ő lenne azonban, ha nem tudna megszökni a fogságból. Innentől kezdve azonban szinte pokol az élete, hívők egyre népesebb csoportja követi minden lépését. Követői meg vannak győződve arról, hogy ő az oly régen várt Messiás. Szinte megváltás, amikor a rómaiak újból elfogják. Ám Pilátus most már arra készül, hogy keresztre feszíti őt...