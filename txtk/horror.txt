10: Árvaház (2007)
-mexikói-spanyol
-misztikus thriller
-105 perc
-Rendező: Juan Antonio Bayona
Laura (Belén Rueda) árvaházban nőtt fel. Harminc évvel később férjével és a hétéves kisfiával visszatér az ódon, elhagyott épületbe. Szeretné felújíttatni a régi házat, ahol fogyatékos gyerekeket gondoznának. A sajátos környezet megmozgatja a kis Simon (Roger Príncep) fantáziáját. Különösen, amikor elmondja, hogy kapcsolatba került Tomásszal (Óscar Casas), a szellemfiúval. Az asszonyt nyugtalanítja a dolog, ráadásul saját régi, felkavaró emlékei is előtörnek. Közeleg a megnyitó napja, Laura pedig egyre inkább úgy érzi, hogy veszélyben a családja.
------------------------------------------------------------------------
9: Tűnj el! (2017)
-amerikai
-thriller 
-103 perc
-Rendező: Jordan Peele
Most, hogy Chris (Daniel Kaluuya, Sicario - A bérgyilkos) és a barátnője, Rose (Allison Williams, Csajok) elértek a kapcsolatukban ahhoz a ponthoz, hogy megismerjék egymás szüleit, a lány meghívja Christ egy hétvégére a családi birtokra.
Chris a család túlzottan előzékeny vendégszeretetét annak tulajdonítja, hogy ezzel próbálják leplezni zavarukat, amiért a lányuk egy fekete sráccal jár. Ám ahogy telik a hétvége, egyre több nyugtalanító dolog történik, mígnem lassan fény derül az igazságra, ami felülmúlja Chris legdurvább rémálmait is...
------------------------------------------------------------------------
8: Démonok között 2. (2016)
-amerikai
-horror
-133 perc
-Rendező: James Wan
A paranormális esetek két világhírű kutatója, Ed és Lorraine Warren (Patrick Wilson és Vera Farmiga) valós, lejegyzett esetei között az egyik legmeghökkentőbb ez a történet. A páros ismét egy bajba került családon segít, és egy bajt okozó házat szeretne megtisztítani az ártó szellemektől.
Ezúttal Angliába hívják őket: egy négy gyerekét egyedül nevelő anya könyörög a démonűzők segítségéért: két lánya egyre furcsább jelenségeket tapasztal a vén házban. És ami eleinte játéknak tűnt, az nemsokára megállíthatatlan, borzasztó valósággá válik...
------------------------------------------------------------------------
7: Vaksötét (2016)
-amerikai
-horror, thriller
-89 perc
-Rendező: Fede Alvarez
Két fiatal srác és egy lány a környékbeli házak fosztogatásával egészíti ki a zsebpénzét. Ügyesek, gyorsak, gátlástalanok, így aztán egyre sikeresebbek. Amikor kinéznek maguknak egy a világtól visszavonultan élő vak férfit (Stephen Lang), akiről az a hír járja, hogy milliókat rejteget otthon, azt hiszik, még az eddigieknél is könnyebb dolguk lesz. Tévednek: az eddigieknél sokkal nehezebb feladattal találják szembe magukat: életben kell maradniuk. A férfi ugyanis őrült. Kegyetlen, gátlástalan pszichopata, és a három betörő fogollyá válik a házában. Attól kezdve a túlélésért küzdenek. A vak férfi azonban mintha olvasna a gondolataikban, mintha látna a sötétben, mindig előttük jár, és mindig okosabbnak bizonyul náluk. Játszik a támadóival. Méghozzá egy nagyon kegyetlen játékot.
------------------------------------------------------------------------
6: Tükrök 2. (2010)
-amerikai
-horror
-86 perc
-Rendező: Víctor García
Max és a menyasszonya autóbalesetet szenvednek, melyben a nő életét veszti. Egy évvel később Max apja megnyitja a Mayflower áruházat New Orleansban. A biztonsági őr, Henry hallott Max balesetéről, és felajánlja neki, hogy legyen a váltótársa. Max elvállalja, ám felkavaró látomásban lesz része, egy halott nőt lát a falakon elhelyezett tükrökben, és több gyilkosság is történik. Kiderül, hogy a lány egy Eleanor nevű volt alkalmazott, aki eltűnt. Miután Matt találkozik a lány testvérével, Elizabeth-tel együtt indul a rejtély felderítésére.
------------------------------------------------------------------------
5: Tükrök (2008)
-amerikai-román-német-spanyol-francia
-horror
-111 perc
-Rendező: Alexandre Aja
Ben Carson nyomozó lába alól kicsúszott a talaj. Nemcsak az állását veszítette el, a magánélete is zsákutcába került. A férfi szeretné összeszedni magát, talpra állni, ezért éjjeliőri állást vállal az egykori áruház kiégett romjainál. Amikor éjszakánként bejárja a kihalt épületet, különös dolgokat tapasztal. A hajdani áruház büszkeségének számító, hatalmas, díszes tükrökben borzalmas képeket lát. Kezdetben maga sem tudja, hogy valóság vagy látomás mindez. Ám rá kell döbbennie, a saját belső démonjai mellett ép ésszel felfoghatatlan rémségekkel is szembe kell néznie.
------------------------------------------------------------------------
4: Démonok között (2013)
-amerikai
-horror
-112 perc
-Rendező: James Wan
Azt hihetnénk, hogy ilyesmi csak egy forgatókönyv-írónak juthat eszébe, pedig ez a történet megtörtént eseten alapul. A paranormális esetek két világhírű kutatója, Ed és Lorraine Warren jegyezte fel annak a családnak a történetét, melyet a világtól távol, egy tanyaházban nem evilági lények terrorizáltak.
Perronék öt gyerekükkel költöznek be új, magányosan álló vidéki házukba, és nem tudják, hogy valaki már él a falak között. Valaki, aki minden percben jelen van, gonosz, és képtelenség megszabadulni tőle. A megmagyarázhatatlan földöntúli jelenlét pokollá teszi a napjaikat, és egyre veszélyesebb, ijesztőbb módokat talál, hogy jelezze: övé a ház, és nem engedi át másnak. Kénytelenek paranormális ügyek nyomozóihoz fordulni: azokhoz, akik az amityville-i esetet is lejegyezték. A szakemberek nekilátnak, hogy kifüstöljék a gonoszt a házból de úgy tűnik, még ők sem bírnak vele.
------------------------------------------------------------------------
3: A láthatatlan ember (2020)
-amerikai-ausztrál
-sci-fi, horror, thriller
-110 perc
-Rendező: Leigh Whannell
Amit nem látsz, az nem árthat neked.
Az Emmy-díjas Elisabeth Moss (Mi, A szolgálólány meséje) a főszereplője ennek a félelmetes modern mesének, melyet a Universal klasszikus szörnykaraktere ihletett.
Cecilia Kass egy erőszakos kapcsolat csapdájában vergődik egy gazdag és briliáns tudóssal, de egyszer csak úgy dönt, hogy megszökik éjnek évadján, és elrejtőzik. Tervében segítségére van a nővére, egy gyerekkori barát és annak tinédzser lánya.
Ám amikor Cecilia erőszakos exe öngyilkosságot követ el, és hatalmas vagyonának egy jelentős részét feleségére hagyja, Cecilia arra gyanakszik, hogy élettársa halála csak színjáték volt. Amikor a hátborzongató események sora halálos fordulatot vesz, és szerettei életét veszélyezteti, Cecilia elméje kezd megbomlani, miközben kétségbeesetten próbálja bizonyítani, hogy kísérti őt valaki, akit senki sem lát...
A LÁTHATATLAN EMBER producere a horror műfaj kortárs mestere, Jason Blum, az író, rendező; executive producer pedig Leigh Whannel, aki a Fűrész sorozat egyik ötletgazdája, legutóbb pedig olyan filmeket rendezett, mint az Upgrade – Javított verzió és az Insidious: A gonosz lélek.
------------------------------------------------------------------------
2: Insidious (2010)
-amerikai-kanadai
-horror
-102 perc
-Rendező: James Wan
A történet egy családról szól, akik egy új otthonba költöztek, remélvén, hogy az életük egy kicsit megváltozik, egy jobb irányba. Azonban ahogy az rögtön, az első este alkalmával sejthető, a házzal valami nincs rendben. A nagyjából 10 éves Dalton egyik este felakarja fedezni a ház padlását, azonban amikor felkapcsolná a lámpát, leesik egy létráról, beveri a fejét, majd egy igen rémisztő élményben lesz része. Innentől kezdődik el a lidércnyomás, ugyanis másnap Dalton nem hajlandó felkelni. Az orvosik szerint kómába esett, azonban fizikálisan makk egészséges. Renai (Rose Byrne) és férje Josh (Patrick Wilson) érzi, hogy valami nincs rendben a házzal, de lehet, hogy mégsem az épület szellemjárta?
------------------------------------------------------------------------
1: A Fekete ruhás nő (2012)
-angol-kanadai-svéd
-horror
-95 perc
-Rendező: James Watkins
Arthur Kipps, a fiatal londoni ügyvéd felesége négy éve halt meg, azóta is képtelen feldolgozni az elvesztését. Új megbizatása a távoli kis faluba, Crythin Giffordba szólítja, ahol egy asszony hagyatéki ügyet kell elrendeznie. Kipps kénytelen nevelőnőre bízni a kisfiát, és elutazik a lápvidékre. A helyiek elutasítón fogadják, egyedül csak a jómódú földbirtokos, Sam Daily viselkedik barátságosan. Kipps beköltözik a néhai ügyfél házába, hogy nyugodtan dolgozhasson. Hamarosan kiderül, hogy az ódon lakhely sötét, kísérteties titkot rejt.